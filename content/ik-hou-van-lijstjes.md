+++
title = "BLOG: Ik hou van lijstjes"
date = 2022-12-25
description = "lijstjes.jpg" # Dit is de foto als achtergrond van de banner

[taxonomies]
tags = ["lijstjes", "overzichten"]
+++

**Ja ik weet het, ik ben een nerd! Althans een beetje dan. Ik ben namelijk gek op lijstjes en overzichten EN DAAR SCHAAM IK MIJ NIET VOOR!**

Waarom lijstjes en overzichten zo fijn voor mij zijn? Ik denk (de naam zegt het al) het overzicht en dus de rust die het geeft. Het is gewoon duidelijk, alles op volgorde en makkelijk terug te vinden. Hoe lang ik dat al heb, weet ik niet.  Het is eigenlijk een beetje een rode draad door mijn leven.

Zo hou ik mijn verzamelingen bij, maar ook welke [films](https://brianopdedijk.wordpress.com/films/) en [series](https://brianopdedijk.wordpress.com/series/) ik gezien heb, welke [concerten, theatervoorstellingen, musicals, evenementen](https://brianopdedijk.wordpress.com/theater-concert/), [musea, dieren- en pretparken](https://brianopdedijk.wordpress.com/dierentuinen-en-parken/) ik geweest ben.

In mijn werk bij de post komt het grappig genoeg ook naar voren. Daar moet alles natuurlijk ook op volgorde van nummer gezet worden. Dat geeft ergens ook een voldaan gevoel.

Toen [VIPS TV 10 jaar](https://www.youtube.com/watch?v=ctfAYncedXI&t=4s) bestond, heb ik ook wat lijstjes gemaakt. Wie er het meeste te zien waren, welke locaties we het vaakst geweest zijn en van de meest bekeken items. Als ik films maak, vind ik het belangrijk dat iedereen die meewerkt genoemd wordt in de credits. Een lijst met alle namen, van cast en crew tot figurant, locatie en sponsor. Bij veel andere (grote) producties wordt dit niet gedaan. Omdat ik het dus wel belangrijk vind, probeer ik waar ik kan bij te springen, door aan te vullen op Wikipedia en IMDB.

Het maken van overzichten en lijstjes komt dus overal in terug. Als klein jochie schreef ik al mee met de top 40. Ik kon nog niet echt schrijven, maar ik schreef het over. Zo leerde ik mijzelf eigenlijk gek genoeg een beetje om te schrijven.

Vooral december zit vol met lijstjes en overzichten, want dan blikken we terug op het afgelopen jaar. Wat was er in het nieuws? Welke iconen zijn er overleden? Wie won welke prijs? En uiteraard; wat waren de hits van het afgelopen jaar? In december stikt het van de hitlijsten. Zo komt er de Spotify Wrapped met de muziek die je het meest beluisterd hebt het afgelopen jaar. Maar op radio en tv heb je lijsten als; de Grunneger en Drentse 1000, de Top 4000 van Radio 10 en uiteraard de Top 2000 van Radio 2. Ook ik maak aan het einde van het jaar een eigen hitlijst met mijn favorieten van het afgelopen jaar. Op oudejaarsdag te vinden op mijn Spotify.

Om het mijzelf moeilijk te maken, kwam ik een tijd geleden al op het idee om een grote eigen hitlijst te maken met de muziek die ik, gedurende mijn leven tot nu, het mooiste vind. Mijn 30e verjaardag was natuurlijk een mooie gelegenheid om het klaar te hebben en te delen, maar helaas.. nét niet gehaald. Het is ook nogal een uitdaging. ER IS Mooie muziek (met herinnering en betekenis) genoeg, maar er een volgorde in maken, pfoeh. De ene dag is het ene liedje mooier en de andere dag een ander. Toch denk ik dat het aardig gelukt is. [Je vindt hem nu op Spotify.](https://open.spotify.com/playlist/44tyVBVqYNVqG2EDugis9d?si=1e5aecb454fe42b2) Hoe vaak er verschuivingen plaats zullen vinden weet ik niet, maar laat ik het maar proberen om elk jaar op mijn verjaardag te updaten. In mijn [wekelijkse top 10 Spotify lijst](https://open.spotify.com/playlist/0CZZS0zCe82GVo0Ai7c7EJ?si=2eeccf137cf04ba6) kun je een beetje bijhouden welke nieuwe muziek ik tof vind.

_Oké oké, ik ben een nerd! MAAR DAAR SCHAAM IK MIJ NIET VOOR! Geniet (net als ik) deze feestdagen van de muzikale (jaar)overzichten en hitlijsten!_
