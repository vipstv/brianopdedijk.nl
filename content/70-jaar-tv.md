+++
title = "BLOG: 70 jaar televisie"
date = 2021-10-24
description = "tv.jpg" # Dit is de foto als achtergrond van de banner

[taxonomies]
tags = ["passie", "terugblikken", "televisie"]
+++

[![](https://brianopdedijk.files.wordpress.com/2021/10/download.jpg?w=694)](https://brianopdedijk.files.wordpress.com/2021/10/download.jpg)

Deze oktobermaand bestaat de televisie 70 jaar.. en zijn er veel terugblik programma’s op tv te zien.. ik probeer ze allemaal te kijken. Wat een herinneringen! _‘O ja, dat heb ik gezien’_ of _‘Dat weet ik nog wel’_, _‘O ja is ook zo!’_, _‘Dit was mooi’_ of juist _‘Nee dit vond ik niets aan’_ en uiteraard interessante verhalen en feitjes. Ik hou ervan, überhaupt van lijstjes en overzichten. 70 jaar televisie.. met momenten van vreugde, ontroering en verbazing. Ik weet niet beter dan dat het er altijd was, dus met feiten als dat er vroeger maar op bepaalde momenten uitzending was, zijn voor mij vreemd.

Maar wat mooi en tegelijk bijzonder, dat bijna alle uitzendingen bewaard zijn gebleven. Dom is het dan ook dat er ook uitzendingen geweest zijn die niet bewaard zijn gebleven, dan werd een band hergebruikt. Zonde! Want je bent het voor altijd kwijt.. Toch mag ik daar niets over zeggen, want als ik bij mijn opa, oma en oudtante iets met bandrecorder op cassette had opgenomen en ik was door de bandjes heen, deed ik dat zelf ook.. eeuwig spijt tot gevolg.

Van jongs af aan ben ik geraakt en geïnspireerd door media en zeker door televisie. Ik zat vroeger al veel voor de buis. Het begon bij de gebruikelijke kinderprogramma’s uit mijn tijd; _‘Bassie & Adriaan’, ‘Sinterklaas Journaal’, ‘De Club van Sinterklaas’, ‘Sesamstraat’_, of als de televisie de klas in kwam rijden en we naar _‘SchoolTV Weekjournaal’, ‘Huisje Boompje Beestje’,  ‘Vroeger & Zo’_ of _‘Nieuws uit de Natuur’_ keken.

Ook deed ik veel na van wat ik zag op tv.. Zo presenteerde ik op onze filmcamera een _‘Dag Top 5’_ zoals op _TMF_ te zien, of als we in de tuin bezig waren was het _‘Eigen Tuin Huis’ (Eigen Huis en Tuin)_. Bij mijn oma en oudtante belde ik met camera in de handen aan en maakte ik een _‘Man Bijt Hond’_ item en op school speelde ik _‘Villa Achterwerk’ (Roos en haar Mannen)_ na.

Televisie was en is er bij ons altijd. Als de _‘Top 40’_ op televisie kwam nam ik alle clips op en schreef de titels over. Ik zat voor de tv voor de _‘TMF Awards’_ en _‘Junior Songfestival’_, voor de spanning van _‘Goede Tijden, Slechte Tijden’_ en _‘Baantjer’_, de humor van _André van Duin_ of met de tv-bloopers van _‘Kopspijkers’_ (later in _‘De Wereld Draait Door’_). Regelmatig met tranen in de ogen voor de tv, bij emotionele momenten en verhalen, zoals _‘Hello Goodbye’_ of tijdens de feestdagen met _‘All You Need is Love’_. Uiteraard keek/kijk ik ook de programma’s van mijn voorbeelden _Paul de Leeuw_ en _Peter van der Vorst (ziet Sterren)_. ‘_GTST_’ kijk ik nog steeds en _‘Wie is de Mol?_’, _‘Expeditie Robinson’_ en _‘The Masked Singer’_ volg ik o.a. ook. Eerlijk gezegd, niet altijd live, soms via Gemist of streamingdiensten als Videoland, Netflix of Disney Plus. Van televisieprogramma’s in alle genres, tot series en films.

Mijn liefde voor televisie is door dat alles begonnen en groter geworden, de magie van tv. Even een “uitstapje” naar radio gedaan, maar uiteindelijk mijn passie gevonden in televisie en begonnen met VIPS TV. Zo ben ik al bij best wat televisiemomenten aanwezig geweest; opnames van programma’s, evenementen of bij uitreikingen als _‘Het Gouden Televizierring Gala_’ of de _‘Musical Awards_’.

Het mooiste aan televisie? En de kracht ervan? Dat is iets wat ik zelf ook graag, met liefde en vol passie probeer te doen. Iets bedenken en maken waarmee je mensen niet alleen amuseert of entertaint, maar ook kan raken of een boodschap kan overbrengen.

Als ik bij een uitreiking van de _‘Gouden Televizierring_’ in de zaal zit, probeer ik mij voor te stellen om daar ook ooit te mogen staan. Met iets wat je vol passie en liefde gemaakt hebt… iets waarmee je iets voor de mensen hebt betekent.. waarmee je hebt vermaakt, ontroerd of de ogen hebt geopend. Ik ga dan helemaal op in dat moment, het zou een droom zijn die uitkomt. Als je daar een prijs, maar vooral erkenning, voor krijgt van het publiek. Dan weet je dat wat je doet, waar je nu hard voor knokt, niet voor niets is geweest. En als je dan beseft dat misschien ooit dat applaus voor jou zal zijn, als je daar staat.. Het gevoel wat dan in je naar boven komt.. dan is het alleen maar hopen en nog harder werken om daar ook ooit te staan.. en dan terug te kijken hoe.. Wat een mooi vak!

70 jaar televisie.. op naar de volgende 70 jaar, waar ik hopelijk ook veel deel van uit mag maken!
