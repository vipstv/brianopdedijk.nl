+++
title = "Biografie"
path = "biografie"
template = "about.html"
description = ""
+++

<div class="bioElem jeugdbio firstElem">

## Jeugd

<!-- <img src="/img/bio1.webp" alt="Brian als klein jongetje" width="200" align="left"
    style="margin: 0px 10px 10px 0px;"
 /> -->

Brian op de Dijk is geboren op 17 december 1992 te Annen.
Als klein jongetje was Brian al bezig met muziek. Zijn vader draaide veel muziek en zo is hij er ook van gaan houden. Thuis stond er altijd wel een radio of televisie aan en Brian speelde de programma's dan na. Op woensdagmiddag, na school, ging Brian naar zijn opa, oma en oudtante. Onderweg zong hij met zijn opa samen in de auto en bij hen thuis maakte hij een 'radioprogramma' met zijn oma en oudtante. In dit programma draaide hij muziek en presenteerde dit aan elkaar. Zijn oma en oudtante waren zijn sidekicks en ze zongen liedjes en deden spelletjes. Met een oude bandrecorder van zijn oudoom nam hij de ‘uitzendingen’ op. Dat is hij lang blijven doen, ook puur vanwege de gezelligheid. Iedere feestdag werd in thema gevierd, waaronder Sinterklaas. Andere familieleden moesten er ook vaak aan geloven en meedoen met een optreden, bijvoorbeeld op verjaardagen. Als Brian werd gevraagd wat hij zou willen worden, was eerst (Engels) docent zijn antwoord, maar hij was er nog niet over uit welke richting hij op zou willen. Na verschillende vaklessen op school wist hij ook dat hij niets met tuinieren of koken wilde doen, wat hem eerst ook wel leuk leek.

</div>
<div class="bioElem radio">

## Radio

<!-- <img src="/img/bio3.webp" alt="Brian bij Radio Annen" width="200" align="right"
    style="margin: 0px 0px 10px 10px;"
 /><img src="/img/bio2.webp" alt="Brian bij Radio Assen" width="200" align="right"
    style="margin: 0px 0px 10px 10px;"
 /> -->

Door een snuffelstage vanuit school, is Brian terecht gekomen bij de lokale omroep Radio Assen. BINGO! De snuffelstage beviel hem zo goed, dat hij zich daar meteen aangemeld heeft als vrijwilliger. Hij begon op de redactie tijdens de sportuitzending op de zondagmiddag. Daar verzamelde hij nieuwsberichten, tussenstanden en uitslagen en deed ook weleens de techniek (het schuiven van de live-uitzending en de verslaggevers telefonisch in de uitzending brengen). Een aantal keren viel Brian in als presentator of hij presenteerde mee als sidekick en las dan de standen en uitslagen voor. Daarnaast heeft hij wat items mogen maken en interviews mogen doen op evenementen in Assen. In 2009 vroeg Brian aan één van de mensen bij RTV Assen of hij niet een eigen radioprogramma kon krijgen. Dat was helaas niet mogelijk. Zijn vader zei dat er, in Brian’s geboorteplaats, nog mensen gezocht werden bij Radio Annen. Na het eerste contact mocht hij een proefuitzending maken. Hierna werd hij aangenomen en kreeg hij een vaste plek op de zondagmiddag tussen 14 en 17 uur. Zijn programma kreeg de naam; ‘Mix & Match’. Mix stond voor de mix in verschillende muziekgenres en Match stond voor het koppelen van het verzoekje aan de luisteraar. In ‘Mix & Match’ heeft Brian vele artiesten in de studio mogen ontvangen, telefonisch mogen spreken (o.a. Frans Bauer en Jan Dulles) en heeft hij locatie interviews mogen doen (o.a. Guus Meeuwis). Hij heeft van zijn eigen radioprogramma ‘Mix & Match’ 100 uitzendingen gepresenteerd tussen januari 2010 en juni 2012. Eerst op Radio Annen en na een naamswijziging op Radio AA en Hunze.

</div>
<div class="bioElem tv">

## Passie voor televisie

<!-- <img src="/img/bio4.webp" alt="Brian interviewt zichzelf voor OOG TV" width="200" align="left"
    style="margin: 0px 10px 10px 0px;"
 /> -->

In 2010 loopt Brian stage bij OOG TV en StadjersTV in Groningen. Hij maakt verschillende items en ontdekt daar dat hij televisie ook erg leuk vindt en er meer mee wil gaan doen. Na een interview met o.a. Chantal Janzen kwam Brian op het idee voor 'VIPS'. Een programma waarin de kijker een kijkje achter de schermen van film en theater krijgt en er interviews met bekende artiesten te zien zijn. Op internet vindt Brian TVyo; een online televisiezender gemaakt voor en door jongeren met dezelfde passie; filmen en presenteren. Hij meldt zich daar aan en gaat steeds meer voor YO Media doen. Niet alleen 'VIPS' is bij YO te zien, ook is Brian één van de presentatoren van het 'YO Report' en bedenkt hij de ‘YO Musicmeter’, een muziekprogramma wat hij presenteert vanachter zijn webcam. Daarnaast was Brian als één van de gezichten van YO aanwezig bij twee edities van de YO Award en ging hij in 2011 en 2012 mee met de trein door heel Nederland tijdens de Kersttour. Voor Hitz voor Kidz presenteert hij tijdens drie edities van het concert de reports. In 2013 verliet hij YO Media en start hij met een eigen platform; VIPS TV.

</div>

<div class="bioElem fotografie">

## Fotografie

Ondertussen volgt Brian twee MBO-opleidingen. Eerst een opleiding fotografie en daarna een opleiding journalistiek. Tijdens zijn fotografie opleiding wordt hij door verschillende opdrachten uitgedaagd en raakt hij geïnspireerd om ook in zijn vrije tijd meer foto’s te maken. Fotograferen doet hij dan dus ook nog steeds regelmatig. Dat varieert van natuur en dieren of bij concerten, tot portret-fotoshoots. Zo combineert hij vaak het maken van showreels voor acteurs met het maken van castingfoto’s.

<a href="https://www.instagram.com/brianopdedijkfotografie/" target="_blank" class="btn btn-primary">
<i class="fab fa-instagram"></i>
Portfolio</a>

</div>

<div class="bioElem vips">

## VIPS TV

<!-- <img src="/img/bio5.webp" alt="Brian met camera" width="200" align="right"
    style="margin: 0px 0px 10px 10px;"
 /> -->

Vanuit 'VIPS' is in 2012 'VIPS TV' ontstaan, een eigen online platform voor meer eigen programma’s en reportages. Na het behalen van zijn diploma voor de opleiding Journalistiek richt Brian zich volledig op VIPS TV. Hij schrijft zijn bedrijf in bij de Kamer van Koophandel. Met VIPS TV heeft Brian als doel om niet alleen de VIPS (bekende Nederlanders, artiesten, acteurs, influencers) een podium te geven, maar ook om de klant zich VIP te laten voelen. Er ontstaan meer programma's, waaronder; 'VIPS Festival', 'Zóóó'!', 'Brian's VIP Vlog' en 'VIPS International'. Later komen er onder de naam VIPS TV ook nog filmprojecten bij.

In 2018 maakt Brian een opsplitsing tussen VIPS TV en Brian op de Dijk mediaproducties. Met VIPS TV worden entertainmentgerichte producties gemaakt, zoals videoclips, een eindfilm voor groep 8 van de basisschool, een reportage van een evenement, een showreel/castingvideo of een fotoshoot. Onder Brian op de Dijk Mediaproducties vallen bedrijfs- of promotiefilms (van bedrijven/scholen), reportages van zakelijke evenementen en een sollicitatievideo of een fotoshoot. Overige video-, film-, foto-, en mediaverzoeken zijn uiteraard ook mogelijk bij Brian. Enkele opdrachtgevers; Martiniplaza, Kielzog, van Beresteyn, Bé Schmaal, Landgoed Mensinge, Janke Dekker Producties, Univé, Daoud Rahimi Gym, Deborah Cabau en Kramer Koerier.

Brian is allround bij VIPS TV. Zo is hij niet alleen presentator/reporter, maar ook steeds vaker neemt hij het camera- en/of editingwerk op zich. In de loop der jaren komen er dan ook steeds meer reporters bij, waaronder enkele Junior Reporters. In 2022 viert VIPS TV het 10-jarig jubileum.

<a class="btn btn-warning" href="https://vipstv.nl" target="_blank">
<i class="fas fa-external-link-alt"></i> Ga naar de site van VIPS TV</a>

</div>
<div class="bioElem acteren">

## Filmmaker & Acteren

<!-- <img src="/img/bio7.webp" alt="Brian met een klapbord" width="200" align="left"
    style="margin: 0px 10px 10px 0px;"
 /> -->

Brian is druk bezig met het maken van programma's en reportages voor VIPS TV, als hij eind 2013 een verhaal droomt. Hij werkt het uit en besluit om het te verfilmen. Hij verzamelt Cast & Crew om zich heen en eind 2014 stond hij op zijn eigen filmset. Op 20 juni 2015 ging zijn debuutfilm 'De Confrontatie' in première in de Wolff Bioscoop in Groningen. Wegens het plezier tijdens het maakproces en de mooie reacties op de film werd er besloten een vervolg te maken. Zo ontstond in 2017 'De Confrontatie II'. De film ging op zaterdag 16 september 2017 in première in Pathé Cinemec in Utrecht. Niet voor niets tijdens de Week Tegen Pesten, want het maatschappelijke thema van deze film is pesten. Brian heeft in het verhaal van deze film, onbewust, een deel van zijn eigen pestervaringen verwerkt. Tijdens de première van de film vertelde hij zijn eigen verhaal aan het aanwezige publiek. De reacties hierop zetten Brian aan het denken. Hij zou met de film al een tour langs scholen gaan maken, maar besloot zijn eigen verhaal tijdens deze schoolbezoeken (in schooljaar 2017/2018) ook te delen. Hier kwamen bijzondere en persoonlijke reacties op, wat inspiratie bood om door te gaan.

In 2018 ontwikkelde Brian met zijn team; 'P.E.T.S.' (Probeer Eens Te Stoppen). Een lesprogramma voor basis- en middelbare scholen over pesten, waarin meerdere thema's aan bod komen. Interactieve films vormen de basis van het lesprogramma, maar daar omheen zijn er ook opdrachten en is er gespreksstof. Op 15 september 2018 was de kick-off van P.E.T.S. in De Nieuwe Kolk in Assen. Wederom in de Week Tegen Pesten. Vanaf dat moment is P.E.T.S. te gebruiken door scholen. Ook blijft Brian, als extra mogelijkheid, scholen bezoeken om zijn eigen verhaal te delen, ondersteuning te bieden of vragen te beantwoorden. Door zichtbaar positief resultaat, zijn er in de jaren erna, ieder schooljaar, enkele nieuwe thema's ontwikkeld. Tot aan 2022 zijn er 21 themafilms gemaakt. Thema's die behandeld zijn in P.E.T.S. zijn o.a.; buiten sluiten, grens, cyberpesten/social media, zelfbeeld, schelden met kanker en mongool, zelfmoord, mishandeling en geaardheid. Ook is er een 'P.E.T.S. Podcast' (op o.a. Spotify), waarin Brian in gesprek gaat met BN'ers en (ervarings-)deskundigen over pesten en maatschappelijke thema's.

In 2023 worden de filmproducties uitgebreid. Zo komt er de kortfilm; ME-TIME met Matthijs en Emiel Janssens. Samen met Luka Bellinga bedenkt, schrijft en maakt hij de zesdelige mini-serie Gijspectief. Gijs is een karakter uit de P.E.T.S. films en we zien in de serie hoe hij (vanuit verschillende emoties) reageert op verschillende situaties. In 2025 verschijnt seizoen 2 van deze serie. Meer projecten zijn in de maak en Brian is druk bezig meer voetstappen in de filmwereld te zetten. Zo heeft hij een workshop gevolgd bij regisseurs Bob Wilbers (o.a. Dokter Tinus, Mees Kees de Serie, De Familie Vos films en Casa Coco) en Janice Pierre (o.a. Vrijland, Dertigers, Escape From Albatros en Medisch Centrum West 2024). 

Het mooie van de filmprojecten die Brian maakt, is dat jonge talenten met weinig tot geen ervaring, samenkomen met mensen met veel ervaring. Dit levert een mooie wisselwerking op en naar hun eigen zeggen, leren ze ook van elkaar. Zo mocht Brian in zijn projecten op de set werken met bekende namen als; Rian Gerritsen (Luizenmoeder, Celblok H, Dokter Deen), Guido Spek (GTST, Hartsvrienden, Verliefd op Ibiza), Michael de Roos (GTST, Spider-Man, Hunter Street), Tygo Bussemakers (Apenstreken, De Vloer Op Junior), Richard Spijkers (Titanic de Musical, Les Misérables) en zijn er talenten daarna doorgegroeid en nu te zien in bekende series en films. 

Doordat Brian (als schrijver en regisseur) in zijn eigen filmprojecten ook kort te zien is in een kleine rol (Docent Bart Maas), ontdekte hij dat hij acteren ook erg leuk vindt en staat hij regelmatig op de set. Op TikTok is hij te vinden (als een soort van 'ludieke' regisseur/coach) onder de naam 'Acteer, Leer & Meer'. Vanaf mei 2023 (seizoen 33) is Brian te zien als Antonio in GTST (Goede Tijden, Slechte Tijden). Hij begint in de Buurtsuper, maar als deze sluit in seizoen 34, mag Antonio komen werken in Trattoria Mercato van Stefano Sanders. Hier is hij nog regelmatig te zien. 

Het inspreken van stemmen is ook een grote droom van Brian. Niet alleen voice-overs zoals hij al weleens doet, maar ook voor bijvoorbeeld een animatiefilm. Dit komt niet vanuit het niets, want Brian vind het leuk om te imiteren of gekke stemmetjes te maken. Met iemand die hij via TikTok heeft leren kennen heeft hij fandubs gemaakt. Dit smaakte naar meer en zo heeft hij twee workshops stemacteren en nasynchronisatie gevolgd.

<a href="https://www.imdb.com/name/nm7289280/" class="btn btn-warning" target="_blank">
<i class="fab fa-imdb fa-2xl" ></i></a>
<a href="/#showreel" class="btn btn-primary">
<i class="fas fa-play"></i> Showreel</a>

</div>
<div class="bioElem tekstschrijver">

## Tekstschrijver

<!-- <img src="/img/bio8.webp" alt="Brian die nadenkt" width="200" align="right"
    style="margin: 0px 0px 10px 10px;"
/> -->

Brian schrijft niet alleen verhalen en scripts, maar ook andere teksten. Eerst vooral hertalingen. Het begon met grappige teksten; ‘Al Mijn Liefde Is voor Jou’ (met Dioni Jurado) en ‘Zomerhitte’ en ‘All I Want For Christmas Is YO!’ (met Yentl-Maxime Haveman). Nadat hij Yentl ontmoet, vraagt hij haar ook om een eerder geschreven, dit keer serieuze, tekst over een familiegebeurtenis in te zingen; 'Het is Voorbij' (op melodie van Ilse DeLange's 'Miracle'). Hierna neemt hij voor Yentl de productie (audio en video) van de 'Yentl Sessions' op zich voor op YouTube.

Voor de titelsongs van de VIPS TV films 'De Confrontatie' en 'De Confrontatie II' werkt Brian samen met Fake en Bertus ten Caat. Brian schrijft de teksten, Bertus coacht, Fake componeert de melodieën en neemt de zang en productie op zich. Voor 'De Confrontatie' ontstaat 'Samen Één'. Deze komt op nummer 1 in de TV Oranje Verzoekparade en in de TV Oranje Top 1000 van 2016 eindigt het nummer op plaats 91. Voor 'De Confrontatie II' maken ze het nummer 'Volg Je Eigen Weg'. Het refrein van dit nummer werd in de eerste jaren ook gebruikt voor de aftiteling van P.E.T.S.

Het schrijven van hertalingen blijft doorgaan. Zo ontstaan de nummers 'Bloedend Hart' (Arcade van Duncan Laurence). 'Duizend Keren' (Million Reasons van Lady GaGa) en 'Nooit Vergeet' (Always Remember Us This Way van Lady GaGa). Deze werden ingezongen door Janna Baerends (die Brian kent door P.E.T.S.).

Tijdens de Corona-lockdowns roept Brian op om woorden, foto's en filmpjes in te sturen via Facebook en Instagram. Deze woorden verwerkt hij in een hertaling. Het eerste nummer; 'Dichterbij' (Someone You Loved van Lewis Capaldi) neemt hij op met Florelise Spek (P.E.T.S.), het tweede nummer; 'Samen Sterk' (You Say van Lauren Daigle) met Juup Bakkers (ook van P.E.T.S.) en het derde nummer; 'Ogen Dicht' (Blinding Lights van The Weeknd) met Roosmarijn Otten (bekend van o.a. New Musical Star en Nickelodeon Creator Camp).

In 2021 brengt Brian een eerste eigen single uit; 'Kameraadjes Voor Het Leven'. De tekst van het nummer schreef hij voor/over zijn eigen vader Albert. Fake ten Caat zette het op muziek en stimuleerde Brian het dit keer zelf in te zingen, zo geschiedde. Op Vaderdag verscheen het nummer, met clip, als lied voor alle vaders en zonen.

In 2023 wordt de tweede eigen single van Brian uitgebracht, genaamd "Woar ik van Hol". Dit nummer is ontstaan tijdens een schrijfsessie in samenwerking met Krzysztof Groen. Terwijl Krzysztof een melodie speelde, kwam Brian met de tekst voor het nummer. Het lied gaat voornamelijk over het voorjaar, de zomer en de zon. Tijdens het schrijfproces merkte Brian dat het nummer meer vanuit het perspectief van zijn moeder beschreven is, over haar liefde voor de zon en de natuur. Daarom speelt zijn moeder ook een rol in de videoclip van het nummer. De opname van het nummer vond plaats in de studio van Dik Pomp (AS de Fabriek) in Veendam. Als bonustrack op de single is er ook een Nederlandse versie van het lied toegevoegd. Het nummer kwam in de Drentse 1000 van RTV Drenthe in 2023 binnen op 410! 

In 2024 verschijnt eigen single nummer 3. De titel is "Man van Weinig Woorden". Wederom geschreven in samenwerking met Krzysztof Groen. Krzysztof is verantwoordelijk voor de muziek en Brian voor de tekst van het nummer. Waar het lied over gaat, moeten niet teveel woorden aan gewijd worden. Het nummer spreekt voor zich 😉. Ook dit nummer is opgenomen in de studio van Dik Pomp (AS de Fabriek). De videoclip bij het nummer is een speciale Lyric Video met tekeningen gemaakt door Betsy. In oktober 2025 staat hij met meerdere regionale artiesten in het theater onder de titel; 'Meziek Oet De Fabriek'. 

<a href="/muziek" class="btn btn-primary">
<i class="fas fa-music"></i> Muziek</a>
</a>

</div>

<div class="bioElem quote">

"Mijn grootste doel is om een goede en bekende entertainer en celebrity journalist te worden en mensen te raken met mijn verhalen en teksten. Dat gaat mij lukken, daar ga ik vanuit!"

</div>
